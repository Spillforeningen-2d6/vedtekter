# Retningslinjer for medlemsavgift

## Innbetaling

Innbetaling skal gjøres den 20. hver mnd til 2d6 sin konto. Alle medlemmer oppfordres til å avtale automatisk trekk med bankene sine.

## Manglende innbetaling

Ved for sen innbetaling av månedskontingenten, vil medlemmet motta en purring fra styret, ved mail. Frist for betaling vil være 7 dager etter mottatt mail. Ved fortsatt manglende innbetaling vil medlemmet motta ny purring fra styret, og et straffegebyr på kr 200,-. Frist for betaling vil være 14 dager etter mottatt mail. 

Ved fortsatt manglende innbetaling vil styret vurdere å avslutte medlemskapet. I tillegg vil styret vurdere utestengelse fra 2d6 i opptil 12 mnd før vedkommende har mulighet til å bli medlem igjen. Nytt medlemskap fordrer oppgjør av alt økonomisk utestående.

## Gjentagende for sen betaling

Ved gjentagelser kan følgende tiltak vurderes iverksatt av styret. Mer enn 3 purringer totalt på 1 år: oppsigelse av medlemskapet og utestengelse fra 2d6 i opptil 12 mnd. Ved fortsatt purringer etter utestengelse og nytt medlemskap: oppsigelse av medlemskapet og permanent utestengelse fra 2d6.

## Manglende kiosk oppgjør

Ved manglende oppgjør av regning på kiosk-varer, vil medlemmet motta en purring fra styret, ved mail. Frist for betaling vil være 7 dager etter mottatt mail. Ved fortsatt manglende oppgjør av regning på kiosk-varer vil straffegebyr på kr 50,- pr. purring bli benyttet. 3 purringer er maks. Frist mellom hver purring er minimum 14 dager. Ved mer enn 3 purringer kan styret vurdere utestengelse fra 2d6-kiosken i opptil 12 mnd. Ved stadige gjentagelser ut over dette, kan styret vurdere opptil permanent utestengelse fra 2d6-kiosken.
